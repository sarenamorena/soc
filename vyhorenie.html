<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Čo je vyhorenie?</title>
    <link rel="stylesheet" href="vyhorenie.css">
</head>
<body>

    <main class="desk-container">

        <div class="top"><h2>nevyhorim</h2></div>

        <div class="numbers">
            <h5>1</h5>
        </div>

         <div class="title-container">
            <h1>Čo znamená vyhorenie?</h1>
        </div>

        <div class="content1">
            <div>Akademické vyhorenie je mentálny stav absolútneho vyčerpania študenta, ktorý je zapríčinený dlhodobým mentálnym zaťažením. Toto zaťaženie zahŕňa pocit napätia zo školských povinností, stres, chronickú únavu z preťažujúcich školských činností, apatiu, pocit nedostatočnosti a vzdialený prístup k škole celkovo. Študent stráca záujem o štúdium a nevidí zmysel v tom, čo robí. Vyhorenie úzko súvisí aj s mentálnymi či zdravotnými problémami. Medzi ne patrí napríklad únava, úzkosť, depresia, spánkový deficit a iné.
            <br><br>
            Vyhorenie nie je krátkodobý stav, nevzniká zo dňa na deň a zbaviť sa ho tiež nie je také jednoduché. Je to súbor symptómov, ktoré sa časom nabaľujú a raz si naše telo povie, že má toho skrátka dosť. Medzi hlavné a najzávažnejšie symptómy patria:
            <br><br>
            Emočné vyčerpanie: je chronická únava spôsobená nadmernými školskými povinnosťami a nátlakom akademických očakávaní (dobré známky, deadliny úloh, atď.). Emočné vyčerpanie taktiež súvisí s nedostatkom spánku. Stres, úzkosť a nepokoj zo školských povinností spôsobujú nespavosť, ktorá spôsobuje únavu. Tá v kombinácii so stresom, úzkosťou a nepokojom vytvárajú emočné vyčerpanie.
            <br><br>
            Apatia: je vzdialený prístup k štúdiu. Študent stráca motiváciu a chuť podieľať sa na školských aktivitách. Napríklad nerobí školské úlohy, nezapája sa na hodinách alebo na ne vôbec nechodí. Taktiež nevidí v svojej práci a akademickom raste zmysel. Dostáva sa do stavu absolútnej rezignácie. Apatia sa odzrkadľuje aj na sociálnom živote študenta, nemá chuť ani záujem komunikovať v sociálnych situáciách a vyhýba sa sociálnym kruhom (napríklad školskému kolektívu).
            <br><br>
            Akademická efektivita: nedostatok akademickej efektivity, ktorého výsledkom sú nedostatočné výsledky v škole, spôsobuje u študenta pocity menejcennosti a nízkeho sebavedomia.</div>
        </div>

        <div class="numbers">
            <h6>2</h6>
        </div>

        <div class="title-container">
            <h4>Ako vzniká?</h4>
        </div>

        <div class="content2">
            <div>Ako už som spomínala, vyhorenie je súbor symptómov, ktoré sa nabaľujú. Tieto symptómy sú výsledkom viacerých faktorov:
            <br><br>
            Životný štýl - Ak vedieme život v ktorom neexistujú priority, naše šance na vyhorenie sa rapídne zvyšujú. Väčšina z nás sa snaží školský rok ako tak prežiť, ale nemyslíme pritom na naše mentálne zdravie. Nedávame si prestávky, neoddychujeme a snažíme sa zo seba vyšťaviť čo najviac. Z dlhodobého hľadiska sa len viac a viac vyčerpávame, čo nie je dobré ani pre naše zdravie ani pre naše známky.
            <br><br>
            Perfekcionizmus - Často nás motivuje byť najlepšími. Nezameškávať, mať perfektné známky, chodiť na súťaže, zahviezdiť. Dávame na seba bremeno stať sa perfektným človekom, no nič také však neexistuje. Očakávania od samých seba nás niekedy dusia viac ako tie od druhých. Obsesívne sa snažíme mať všetko dokonalé a nikdy nespraviť chybu, no tým sabotujeme samých seba a náš rast. S takým mindsetom vyhoríme, naše výsledky sa budú len zhoršovať a naše tvrdohlavé ego nám ani nedovolí požiadať o pomoc. Tak oplatí sa mať všetko tip-top?
            <br><br>
            Škola - Škola je priestorom v ktorom chcene-nechcene trávime skoro všetky naše dni. Je miestom, ktoré nás tvaruje ako ľudí, dáva nám lekcie do života a vytvára z nás inteligentných ľudí. Avšak dokáže byť miestom, ktoré berie viac ako dáva. Naše prostredie tvoria ľudia v ňom, čo si v tomto prípade nevyberáme. Škola sa môže stať toxickým priateľom ak je plná stresu, výčitiek a nenaplnených očakávaní. Ak za úspech nepochváli, stále čaká viac a náš hlas nemá cenu. Naše prostredie nás ovplyvňuje viac, ako si myslíme - tlak od pedagógov, vplyv známok a pocit, že máme príliš veľa povinností sú hlavnými faktormi, ktoré ovplyvňujú vyhorenie.
            <br><br>
            Sociálne kruhy - Naše prostredie tvoria aj ľudia, ktorí nás obklopujú: kamaráti, rodina. Títo ľudia by pre nás mali byť opornými bodmi a pomocnou rukou keď sa máme zle. Ak naše vzťahy takúto dynamiku nemajú, naše šance na vyhorenie sa zvyšujú. Silným ochranným faktorom je práve podpora od našich najbližších.
            <br><br>
            Gender roles  - Gender roles ovplyvňujú životy žien a mužov aj v kontexte vyhorenia. Napríklad u mužov je kvôli gender roles vytváraný tlak okolím na úspech. To zvyšuje súťaživosť, ale aj sebakritiku a nenaplnené očakávania sa tiahnu s negatívnymi emóciami. Ženy sú štatisticky menej sebavedomé ako muži a svoju hodnotu si často zakladajú na známkach a výkone. To vytvára toxickú motiváciu, ktorá vedie k emočnému vyčerpaniu, teda hlavnému symptómu vyhorenia.</div>
        </div>
        

        <div class="numbers3">
            <div>3</div>
        </div>

        <div class="title-container">
            <h3>Ako mu predísť?</h3>
        </div>

        <div class="content3">
            <div>Vyhorenie vzniká postupne v dôsledku dlhodobého vystavenia stresu, nedostatku kontroly nad pracovnými úlohami, nedostatočného uznania a podpory, ako aj z nesúladu medzi osobnými hodnotami a pracovnými požiadavkami.</div>
        </div>

    </main>

    <a href="index.html" class="back-btn-retro">
    ← Back
        </a>
    <footer>
        &copy; 2023 Creative Studio. All Rights Reserved.
    </footer>

</body>
</html>
